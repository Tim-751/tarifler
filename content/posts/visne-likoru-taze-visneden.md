---
title: "Vişne Likörü (Taze vişneden)"
date: 2018-08-12T23:36:00.001-07:00
tags: [Kiler]
---

### Malzemeler

500 ml için

- 330g taze vişne (sapları ve çekirdekleri ayıklanınca 250g oluyor)
- 170 ml vişne suyu (çekirdekleri ayıklarken vişneden çıkıyor)
- 170ml etil alkol (99%)
- 170 ml veya biraz daha fazla su
- 1-2cm kabuk tarçın
- 4 adet karanfil
- 60g şeker
- Su
- 750 ml'lik ağzı sıkı kapanan kavanoz

### Tarifi

1. Vişneleri yıka, saplarını ve çekirdeklerini ayıkla.
2. Vişnelerin biriken suyunu bir ölçü kabına süz ve vişneleri kavanoza yerleştir.
3. Biriken vişne suyunu 170 ml'ye tamamlayacak kadar suyu, 170ml etil alkolü ölçü kabına ekle ve hepsini kavanoza dök. Tarçın ve karanfili de kavanoza koyup ağzını sıkıca kapat.
4. Büyük bir tencereye likör kavanozunu ve üstünü kapayacak kadar 80°C su koy, tencerenin kapağını kapat ve oda sıcaklığına gelene kadar soğumaya bırak.
5. Soğuduktan sonra 170 ml suda 60 g şekeri erit ve liköre ekle, karıştır. Tadına bakarak 40 g'a kadar daha şeker eklenebilir.
6. Karıştırdıktan sonra süzerek soğuk servis et.

### Notlar

- 60g şekeri ilk adımda koymak işi kolaylaştırabilir.
- Bütün bırakılan çekirdeksiz vişneler kokteyllerde veya tatlı olarak tüketilebilir. Vişnelerin bir miktar likör içinde durması iyi olur.
- Quick infusion'dan sonra vişnelerde çok keskin bir alkol tadı oluyor. Şeker ve su eklendikten sonra birkaç gün bekleyince geçiyor.
- Orijinal tarifte likör 4. adımdaki quick infusion yerine 3-4 hafta oda sıcaklığında güneş görmeyen yerde bekletiliyordu. Tat farkı yok gibi.
