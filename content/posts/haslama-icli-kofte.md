---
title: "İçli Köfte (Haşlama)"
date: 2019-02-10T07:44:00.000-08:00
tags: [Köfte]
---

### Malzemeler

40 adet için

- 800 g kıyma
- 500 g (4 orta boy) soğan
- 3 yk tereyağı
- 3 tk tuz
- 2 yk acı biber salçası
- 100 g(1 cup) doğranmış ceviz içi
- 1 çk kara biber
- 600 g(5 cup) ince bulgur
- 300 g(1,5 cup) irmik
- 1,25 litre kaynar su
- 2 yk acı biber salçası
- 2 tk tuz
- 1 tk kimyon
- 5 yk un

### Tarifi

1. Soğanı küçük küplere doğrayıp tereyağında tuzla kısık ateşte kavur.
2. Soğanlar iyice yumuşayınca 2 yemek kaşığı salça ekle ve birkaç dakika kavur.
3. Kıymayı da ekle ve iyice ezerek kavur.
4. Kıyma pişince cevizi de ekle, birkaç dakika kavurduktan sonra kıymalı harcı ocaktan al ve soğumaya bırak.
5. Bulgur ve irmiği 2 kaşık salça, tuz ve kaynar suyla kaşık kullanarak karıştır, ılımasını bekle.
6. Hamura kimyonu ekleyip ezerek iyice yoğur.
7. Hamura unu ekleyip karıştır.
8. İçli kofteleri doldurduktan sonra az tuzlu bol suda haşlayarak pişir. İçli köfteler yüzüp suyun üzerine çıktığında pişmiştir.

### Notlar

- Hamuru 40'a böl, iç biraz fazla gelebilir.
- Aynı tarifle yapılan içli köfteler yağda da kızartılabilir.
- Hamurdan bir topu avcunun içine koyup içine diğer elinin işaret parmağını batırarak bir delik aç. Sonra parmağınla ezerek deliği genişlet/hamuru incelt. Sonunda kase gibi bir şekil ortaya çıkacak. İçine içi doldurup kenarları üzerine kapat.
- Bu içten aslında 45-50 tane çıkabilir, hamur miktarını ayarlayıp test etmek lazım.
