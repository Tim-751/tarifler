---
title: "Pankek"
date: 2020-08-08T05:08:00.006-07:00
tags: [Tatlı, Hamur İşi]
---

### Malzemeler

2 porsiyon için

- 120 g(yaklaşık 2/3 cup) süt
- 1 yumurta
- 2 yk. sıvı yağ
- 2 yk. toz şeker (kahverengi şeker de olabilir)
- 2 paket(2x8g) şekerli vanilin
- 1/4 tk. tuz
- 120 g(yaklaşık 2/3 cup) un
- 1,5 tk. kabartma tozu
- 2 yk. tereyağı (mümkünse oda sıcaklığında)
- 6 yk. bal

### Tarifi

1. Süt, yumurta, sıvı yağ, şeker, şekerli vanilin ve tuzu bir kapta iyice karıştır. Karışımı içinden dökmeye uygun bir kap, mesela büyük bir ölçü kabı veya bardak, güzel olur.
2. Unu karışıma ekleyip sadece küçük topaklar kalana kadar karıştır. Sonra koyu kıvamlı bir karışım elde etmek için gerekirse süt veya un ekle.
3. Karışımın kıvamı ayarlandıktan sonra kabartma tozunu ekle ve 5 dakika dinlenmeye bırak.
4. Ayrı bir kapta tereyağı ve balı homojen bir karışım elde edene kadar karıştır.
5. Pankek karışımı biraz dinlendikten sonra orta veya orta-kısık ateşte yapışmaz tavada az miktarda tereyağı erit.
6. Tava ısındıktan sonra pankek karışımının çeyreğini tavaya dök ve pişirmeye başla.
7. Pankekin ilk tarafı pişerken önce üst tarafına kabarcıklar yükselmeye başlayacak, sonra yüzeydeki kabarcıklar önce pankekin kenarlarında sonra ortalarında patlamaya başlayacak. Pankekin ortasında küçük patlayan kabarcıklar görünüyorsa ilk yüzü pişmiştir, çevir.
8. Çevirdikten sonra ikinci yüzü de hafif kızarana kadar pişirince pankek bir tabağa alınabilir. Tabağa alırken tavaya değen sıcak yüzünü üst tarafa gelecek şekilde tabağa koy ve üzerine ballı karışımın çeyreğini dök. Sıradaki pankeki pişirmeden önce tavaya tekrar biraz tereyağı eklemek gerekebilir.
9. Bütün pankekler piştikten sonra sıcak servis et.

### Notlar

- Tek kişilik yapmak için bütün malzemeleri yarıya indirip bir bütün yumurta yerine bir yumurta sarısı kullan.
