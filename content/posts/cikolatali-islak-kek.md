---
title: "Çikolatalı (Islak) Kek"
date: 2023-02-05T05:36:00.004-08:00
tags: [Tatlı, Hamur İşi]
---

### Malzemeler

26 cm'lik / 18 cm'lik yuvarlak kek kalıbı için

- 75% un (160 g / 80 g)
- 25% kakao (55 g / 25 g)
- 150% şeker (320 g / 160 g)
- 67% sıvı yağ (145 g / 70 g)
- 110% yumurta (240 g = 4 büyük / 120 g = 2 büyük)
- 45% süt (130 g / 65 g)
- 2,5% kabartma tozu (5 g = 1 tatlı kaşığı / 2,5 g = 0,5 tatlı kaşığı)
- 2% tuz (4 g / 2 g)
- 90% bitter çikolata, 7 mm'lik parçalara doğranmış (195 g / 100 g)
- Islak kek için şurup: 90% su + 90% şeker (195 g + 195 g / 100 g + 100 g)

### Tarifi

1. Fırını 160°C'ye ısıt. Kek kalıbının altına fırın kağıdı koy ve kenarlarını yağla.
2. Sütü kaynayana kadar ısıtıp ateşten al, kakaoyla karıştır.
3. Bir kapta un, tuz, şeker ve kabartma tozunu karıştır.
4. Yağı unlu kaba ekleyip kaşık veya spatulayla karıştır.
5. Kakaolu sütü ekleyip karıştır.
6. Yumurtaları birer birer ekleyip karıştır.
7. Karışımı fırın kalıbına döküp üzerindeki büyük hava kabarcıklarını
   kalıbı tezgaha vurarak patlat. Sonra üzerine doğranmış çikolatayı ekle,
   biraz hamura batmaları için salla ama karıştırma. Bunun amacı
   çikolatanın kekin dibine çökmesini engellemek.
8. 160°C'de batırılan kürdan temiz çıkana kadar (yaklaşık 60 dakika) pişir.
9. Islak kek olacaksa şurup için gereken su ve şekeri, şeker çözünene
   kadar karıştırarak ısıt ve kek fırından çıktıktan sonra kürdan/çatal
   gibi bir şeyle kekin üzerinde delikler açıp şurubu dök.

### Notlar

- 26 cm'lik kek kalıbı için 100% = 215 g. 18 cm'lik kek kalıbı için 100% = 110 g
- Ortası
  çok kabardı: sıcaklığı 160°C'ye düşürmek bir işe yaramadı gibi,
  kabartma tozunu 4%'ten daha aza indirmek belki işe yarar? Eğer az
  kabartma tozuyla 160 derecede ortası çok kabarık olmazsa pişirme
  sıcaklığını tekrar 180 dereceye çıkarıp pişme süresini azaltmayı dene
  -> ortası 2,5% kabartma tozu ve 160 derecede 60 dakika pişirince daha
  az kabardı ama yine biraz kabarıktı. 180 derecede (45 dakika) cidden
  daha az kabarır mı bilmiyorum.

- Belki 90% yerine 100% şurup?
