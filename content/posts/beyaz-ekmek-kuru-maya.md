---
title: "Beyaz Ekmek (Kuru Maya)"
date: 2020-09-15T12:00:00.003-07:00
tags: [Hamur İşi]
---

### Malzemeler

1 kg ekmek için

- 600 g un
- 400 g su
- 15 g(~2 tk.) tuz
- 6 g(~2 tk.) kuru maya

### Tarifi

1. Bütün malzemeleri karıştırıp 15 dk dinlenmeye bırak.
2. Hamuru iyice yoğur ve hacmi yaklaşık iki katına çıkana kadar kabarmaya bırak(yaklaşık 2 saat).
3. Hamuru ikiye böl, her birini alt kenarı istenen baget uzunluğu kadar geniş, yukarı doğru yan kenarlarının her biri her 5 cm'de 2 cm incelecek şekilde 1-1,5 cm kalınlığında aç. Yukarı kenardan başlayarak kendine doğru 2-3 cm'lik bir parçayı katlayıp katın bittiği yerden ileri ve aşağı bastırarak birleştir. Hamurun tamamı dış yüzeyi gergin ve katı altta olan bir rulo haline gelince şekillendirilmiş hamurları fırın kağıdı serili bir fırın tepsisine yerleştir.
4. Şekillendirilmiş hamurları gözle görülür miktarda kabarana kadar 30-45 dakika kapalı fırında dinlendir.
5. Hamurları dışarı çıkarıp fırını 240 dereceye ısıt, hamurları üzeri biraz kuruyana kadar 15-20 dakika dinlendir.
6. Fırına atmadan hemen önce hamurların üzerine keskin bir bıçak veya jiletle 5 mm derinliğinde kesikler at: kesikler üstten bakınca ekmeğin genişliğinin orta üçte birinde, uzun çapraz kesikler aç ve her bir kesiğin son üçte birinden yeni kesiği başlat.
7. Ekmekleri alttan vurunca içi boş ses çıkana kadar 25-30 dakika pişir.

### Notlar

- Üzerine susam koyunca tadı çok güzel oluyor ama sıcaklığı 230 dereceye indirmek lazım.
- 00:00 karıştır(10 dk)
  00:35 yoğur(15 dk)
  01:15 katla(1 dk)
  01:40 şekillendir(20 dk)
  02:30 fırını ısıt
  02:45 fırına at
  03:15 fırından al
  04:00 servis edilebilir
