---
title: "Tencerede Patlamış Mısır"
date: 2018-05-01T16:10:00.001-07:00
tags: [Atıştırmalık]
---

### Malzemeler

- 2 yemek kaşığı sıvı yağ
- 7-8 yemek kaşığı kuru mısır
- 1 silme tatlı kaşığı tuz veya Flavacol(tereyağı aromalı ince tuz)

### Tarifi

1. Genişçe bir tencereye(çapı 26 veya 28cm olabilir) sıvı yağı ekle ve orta-yüksek ateşte ısıt.
2. Yağ iyice ısınınca önce mısırı sonra tuzu ekle, kapağını kapatıp kuvvetlice sallayarak içindekileri iyice karıştır. Tekrar ateşe koy.
3. Mısırlar patlamaya başladıktan sonra ara sıra sallayarak patlatmaya devam et. Arada kapağı açıp fazla buharı dışarı çıkarmak mısırların daha çıtır kalmasını sağlıyor olabilir.
4. Patlama yavaşladıkça patlamayan tanelerin aşağı düşmesi için tencereyi daha sık ve daha hafifçe sallayarak devam et. 5 saniye boyunca patlama sesi gelmeyince mısırları geniş bir kaseye al. Sıcak servis et.

### Notlar

- Yağ yeteri kadar ısınmadan mısırı atınca ilk patlayanlar yağı emip yumuşayabilir.
- Mısırlar patlamayı bıraktıktan sonra geç alınırsa diptekiler yanabilir.
