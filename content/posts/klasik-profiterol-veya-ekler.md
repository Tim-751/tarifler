---
title: "Klasik Profiterol (veya Ekler)"
date: 2019-07-09T04:45:00.002-07:00
tags: [Tatlı, Hamur İşi]
---

### Profiterol - Malzemeler

12 tane 5 cm'lik profiterol için aşağıdaki bütün tariflerin toplamı

- 4 büyük yumurta
- 425 g süt
- 75 g bitter çikolata
- 130 g tereyağı
- 1 paket vanilinli şeker
- 130 g un
- 65 g toz şeker
- 120 g su
- Biraz tuz

### Pastacı Kreması - Malzemeler

- 1 büyük yumurta
- 1 büyük yumurtanın sarısı
- 60 g (5 yemek kaşığı) toz şeker
- 1 paket vanilinli şeker
- 1 tutam tuz
- 60 g un
- 375 g süt
- 45 g tereyağı

### Pastacı Kreması - Tarifi

1. Yumurta, yumurta sarısı, şeker, vanilinli şeker, tuz ve unu çırparak rengi soluklaşıncaya kadar çırp. Çırpma telinden akan karışım 1 saniye boyunca veya 8 çizecek kadar yüzeyde kalmalı.
2. Sütü çok küçük olmayan bir tencerede orta ateşte hafif kaynamaya başlayana kadar ısıt ve sonra ateşten al.
3. Sıcak sütü yavaşça ve çırparak karışıma ekle.
4. Bütün karışımı tencereye geri koyup orta-kısık ateşte koyu muhallebi kıvamına gelinceye kadar çırparak pişir.
5. Karışımı ateşten alıp tereyağını içine ekle ve çırparak karıştır.
6. Karışım oda sıcaklığına gelince bir buzdolabı poşetine döküp iyice soğuyana kadar buzdolabında sakla. Soğuyunca kullanılabilir.

### Hamur (Pâte à choux) - Malzemeler

- 120 g su
- 60 g tereyağı
- 5 g (1 tatlı kaşığı) şeker
- 1 tutam tuz
- 70 g un
- 2 büyük (120 g) yumurta

### Hamur - Tarifi

1. Fırını 190C dereceye ısıt.
2. Bir tencerede su, tereyağı, şeker ve tuzu karıştır. Orta ateşte kaynama sıcaklığına getir.
3. Su kaynamaya başlayınca bütün unu ekle ve 30-60 saniye boyunca, kenarlara yapışmayıp toparlanan yağlı bir hamur haline gelene kadar sürekli tahta kaşıkla karıştırarak pişir. Hamur bir araya geldikten sonra 3 dakika daha karıştırarak pişirip ateşten al.
4. 5 dakika soğumaya bırak. Bir fırın tepsisine yağlı kağıt ser.
5. Yumurtaları birer birer ekleyerek iyice karıştır. Yumurta ilk eklendiğinde iyi karışmayacak ve hamur çok garip görünecek, karıştırmaya devam et.
6. Hamur iyice karışınca sıkmak için bir buzdolabı poşetine koy ve köşesini kes.
7. Fırın tepsisinin üzerine 12 tane 5cm çapında yuvarlak hamur(profiterol için) sık. Sivri yerleri ıslak bir parmak ucuyla bastırarak düzelt. Tepsiyi fırına koy.
8. 25-30 dakika geçtikten sonra profiterollerin her birine kürdanla birer delik aç.
9. Toplam 30-40 dakika geçince ve üstleri koyu kahverengiye yaklaşana kadar kızarınca profiteroller pişmiş demektir.
10. Söndürülmüş kapağı aralık fırında(fırının sıcaklığını düşürmek için 1 dakika kapağını tamamen açık tuttuktan sonra), ya da tercihen sıcak bir yerde tepside soğumaya bırak.
11. Hemen doldurup servis et veya iyice soğuduktan sonra hava almayan bir kapta dışarıda 1 gün veya donduruca 1 aya kadar sakla.

### Çikolatalı Ganaj - Malzemeler

- 50 g süt
- 25 g tereyağı
- 75 g bitter çikolata

### Çikolatalı Ganaj - Tarifi

1. Süt ve tereyağını küçük bir tencerede kaynama sıcaklığına getir ve ateşten al.
2. Çikolatayı sütün içine karıştır. Çikolata iyice eriyip karıştığında soğutmadan kullanılabilir.

### Profiterol - Tarifi

1. Profiteroller pişip soğuduktan sonra tırtıklı bir bıçakla yanından ikiye ayırmadan kesip (hamburger ekmeği gibi) bir tatlı kaşığıyla içine alabildiği kadar pastacı kreması doldur. Altından tutarak üstünü ılık çikolatalı ganaja batır. Buzdolabında ganaj sertleşinceye kadar soğuttuktan sonra servis et.

### Notlar

- Bu tariften 12 tane 5,5 cm çapında(sıkarken 5 cm) profiterol çıkıyor.
- Ekler için sıkılan hamurun şekli değişebileceği için pişme süresi ve gereken krema ya da ganaj miktarı da değişebilir. Genel olarak sıkılan hamur ne kadar büyükse o kadar daha fazla krema gerekecektir.
- <https://www.theflavorbender.com/how-to-make-perfect-choux-pastry/>
- <https://www.theflavorbender.com/perfect-classic-chocolate-eclairs/>
- <https://foodwishes.blogspot.com/2016/12/my-dream-vanilla-bean-pastry-cream.html>
