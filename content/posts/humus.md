---
title: "Humus"
date: 2018-06-18T12:44:00.003-07:00
tags: [Meze]
---

### Malzemeler

2 cup için

- 265 g haşlanmış nohut (yaklaşık 1,5 cup) veya 120 g kuru nohut (yaklaşık 2/3 cup)
- 1 orta diş sarımsak
- 1 yemek kaşığı zeytin yağı
- Yarım çay kaşığı tuz
- 2 yemek kaşığı tahin
- 3-4 yemek kaşığı limon suyu
- 1-2 çay kaşığı üzüm sirkesi
- 1 çay kaşığı kimyon

### Tarifi

1. Kuru nohut haşlanacaksa önce 8 saat boyunca karbonatlı suda(500 ml suya 1 çay kaşığı karbonat) ıslat, sonra düdüklü tencerede yüksek ayarda 20 dakika içinde 1 defne yaprağı olan tuzlu suda(1 litre suya 1 yemek kaşığı tuz) haşla, 5 dakika soğumaya bıraktıktan sonra tencereyi aç ve suyundan biraz kenara ayırdıktan sonra nohutu süz, soğuk suyla soğut.
2. Sarımsağı limon suyu, sirke ve tuzla havanda döv.
3. Tahini ve kimyonu ekle ve karıştır.
4. Karışımı bir kaseye al, nohutları havanda ezerek karışıma ekle ve karıştır.
5. En son zeytinyağını ekleyip karıştır. Tadına bakarak limon, tahin, kimyon ve zeytinyağı miktarlarını ayarla. Kıvamını inceltmek için bu aşamada nohut haşlama suyu veya sadece su eklenebilir.

### Notlar

- Nohut ıslatırken karbonat miktarından emin değilim.
- Sarımsağı büyük diş yapıp ezdikten sonra hemen limon ekleyerek dene. Limonu geç ekleyince sarımsak daha acı oluyor.
- Daha kremamsı bir kıvam isteyen ezdikten sonra humusu süzgeçten geçirebilir ve ezmeden önce nohutların kabuklarını soyabilir.
- Malzeme miktarlarını ayarlarken amacım önce limon, nohut ve hafif sarımsak tadı, sonra tahin ve zeytinyağı ve en sonda nohut, kimyon ve yine hafif bir sarımsak tadı gelmesi. Kıvamını da akıcı değil ama çok kolay sürülebilir şekilde yapıyorum.
- Alternatif Humuslar(malzeme miktarlarını tadına bakarak ayarla):

* Baharatlı Fıstıklı: tahin yerine şekersiz fıstık ezmesi, kimyon yerine pul biber
