---
title: "Kakaolu Çatlak Kurabiye"
date: 2020-12-25T02:33:00.003-08:00
tags: [Tatlı, Hamur İşi]
---

### Malzemeler

50 adet için (4 tepsi x 12-13 adet)

- 120 g tereyağı, oda sıcaklığında
- 400 g şeker
- 1 paket(7 g) şekerli vanilin
- 1 tutam tuz
- 3 yumurta
- 100 g kakao
- 275 g un
- 1 paket(8 g) kabartma tozu
- 60 g pudra şekeri(dışı için)

### Tarifi

1. Tereyağıyla şekeri, vanilini ve tuzu çırparak iyice karıştır.
2. Yumurtaları birer birer ekleyip çırparak karıştır.
3. Kakaoyu ekleyip çırparak karıştır.
4. Ayrı bir kapta un ile kabartma tozunu karıştır.
5. Unu ekleyip spatulayla iyice karıştır.
6. Hamuru iki parçaya bölüp her parçayı streçle sararak iyice soğuyana kadar buz dolabında beklet.
7. Hamur iyice soğuyunca fırını 180°C'ye ısıt, bir fırın tepsisinin altına fırın kağıdı ser ve hamuru dolaptan çıkar. Küçük bir kaseye pudra şekerini koy.
8. Hamurdan 20 g'lık parçalar kesip tepsiye yerleştir. Sonra ilk yerleştirdiğinle başlayarak hamuru elinde top haline gelecek şekilde yuvarla, pudra şekeri kasesine koyup her tarafını pudra şekeriyle kapla, elinde fazla pudra şekerini silkele ve tekrar tepsiye yerleştir.
9. Kurabiyeleri 180°C'de 10-13 dakika pişir. Pişerken kabarıp ortasında açılan çatlakların üzeri kuruduktan sonra tepsiyi fırından çıkar ve kurabiyeleri bir fırın ızgarasının üzerinde soğumaya bırak.

### Notlar

- Tereyağı erimiş de kullanılabilir
