---
title: "Zeytinyağlı Yaprak Sarması"
date: 2019-09-07T01:54:00.003-07:00
tags: [Meze, Zeytinyağlı]
---

### Malzemeler

100 adet için

- 5 orta boy soğan, küçük doğranmış
- 4 cup pirinç
- 1 cup zeytin yağı
- 40g kuş üzümü
- 450g asma yaprağı
- 4 y.k. kuru nane
- 4 y.k. domates püresi (yaklaşık 1 domates)
- 2 t.k. tuz
- 2 cup ılık su
- 2 küp şeker
- Biraz limon suyu

### Tarifi

1. Yaprakları tuzunu azaltmak için 5-10 dakika haşla
2. Zeytin yağında soğanları kısık ateşte kavur
3. Pirinçleri bol suyla yıka, pişmiş soğanlara ekleyip kavur
4. Kuru nane, domates, tuz, şeker ve suyu ekleyip kaynamaya getir.
5. Kaynamaya başlayınca altını kısıp üzerine kapak kapat. Dikkatli dinle: bütün suyu çekince (yaklaşık 6 dakika sonra) tencereden gelen ses kaynayan su sesinden çıtırdayan yağ sesine dönüşecek.
6. Pirinçler suyu çektiğinde tencerenin altını kapat. Kapağı kapalı soğumaya bırak, yapışmaması için birkaç kere karıştır.
7. İç malzemesi oda sıcaklığına gelince yaprakları sarıp tencereye sıkıca dizmeye başla. 100 yaprak sarmamız 3 kişiyle 1 saat 10 dakika sürdü.
8. Sarmalar tencereye dizildikten sonra tencereye kaynarken kabarcıklar üstte görünecek kadar (2 cup koyduk) kaynar su ekle ve kısık ateşte pişir. Güzel görünmesi için üzerine biraz zeytin yağı ve limon suyu gezdir. 25 dakika sonra tencereyi en küçük ocak gözünün en kısık ateşine al. Bütün suyu gidip çıtırdamaya başlayınca (en küçük göze aldıktan yaklaşık 20 dakika sonra) altını kapat, kapağı kapalı soğumaya bırak.
9. Limon dilimleriyle soğuk servis et.

### Notlar

- Babaannemin tarifi, teşekkürler :3
