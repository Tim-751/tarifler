---
title: "Endonezya İlhamlı Hindistan Cevizli Tavuk Köri"
date: 2020-01-27T11:22:00.001-08:00
tags: [Sulu Yemek, Tavuk]
---

### Malzemeler

4 porsiyon için

- 1 soğan, rendelenmiş
- 4 diş sarımsak, rendelenmiş
- 1 yemek kaşığı zencefil, rendelenmiş
- 2 tatlı kaşığı acı pul biber
- 1 tatlı kaşığı zerdeçal
- 1 tatlı kaşığı toz kişniş
- 1 yemek kaşığı domates salçası
- 400 ml hindistan cevizi sütü
- 500g tavuk eti, 2 cm'lik küplere kesilmiş (tercihen but/kalça)
- 2 patates, 1,5 cm'lik küplere kesilmiş
- 2 havuç, 1 cm'lik küplere kesilmiş
- 1 soğan, 0,5 cm'lik şeritlere kesilmiş
- Tuz

### Tarifi

1. Rendelenmiş malzemeleri az yağda(varsa hindistan cevizi yağında) biraz tuz ekleyip orta-kısık ateşte kavur.
2. Soğanlar kahverengi renk almaya başlayınca baharatları ve salçayı ekleyip karıştırarak 1 dakika daha kavur.
3. Hindistan cevizi sütünü ve tavuğu 1 tatlı kaşığı tuzla birlikte ekleyip kısık ateşte 15 dakika pişir.
4. Patates ve havucu ekleyip kısık ateşte 15 dakika daha pişirmeye devam et.
5. Soğanı ekleyip kısık ateşte 15 dakika daha pişirmeye devam et.
6. Tadına bakarak tuzunu ayarla. Pirinç pilavıyla servis et.

### Notlar

- Brokoli, karnıbahar, lahana, kırmızı biber, kabak, taze fasulye ve başka sebzeler de eklenebilir.
- 1 yemek kaşığı fish sauce ile deneyeceğim.
- Endonezya usülü sarı köri'den ilham aldım ama orada lemongrass, havlıcan(galangal), palm şekeri, candle nuts gibi acayip şeyler de koyuyorlarmış. Ayrıca soğan, sarımsak, acı biber, zencefili havanda döverek bir ezme haline getirip, baharatları da ekleyip yemeği bu köri ezmesini kavurarak yapıyorlarmış.
