---
title: "Mercimek Köftesi"
date: 2020-08-19T08:21:00.007-07:00
tags: [Meze, Atıştırmalık]
---

### Malzemeler

30-35 adet için

- 1 orta soğan, küçük doğranmış
- 3 yk. zeytin yağı
- 2 yk. domates salçası
- 1 tk. toz kimyon
- 1 tk. pul biber
- 0,5 tk. toz karabiber
- 200 g(250 ml) kırmızı mercimek
- 700 ml kaynar su
- 150 g(220 ml) ince bulgur
- 4-5 adet taze soğan, ince halkalara doğranmış

### Tarifi

1. Soğanı orta boy tencerede 3 yk zeytin yağında kenarları kahverengileşmeye başlayana kadar orta-kısık ateşte kavur.
2. Salçayı ekle ve çiğ kokusu gidene kadar 1-2 dk orta ateşte kavur.
3. Baharatları ekle ve 30 saniye karıştırarak kavur.
4. Mercimek ve kaynar suyu ekle, mercimekler iyice yumuşayana kadar 15 dk kısık ateşte üstü kapalı pişir.
5. Tencereyi ocaktan alıp tuzu ve bulguru ekle, karıştır. Bulgur miktarı iyiyse tekrar üstünü kapatıp soğumaya bırak. Dibinde hiç su kalmaması ve biraz kuru görünmesi gerekiyor, fazla ıslak görünüyorsa biraz daha bulgur ekle.
6. Rahat ellenebilecek kadar soğuduktan sonra karışım biraz kuru görünmeli, ama elde sıkıştırınca şeklini korumalı ve sıkışmış haldeyken elle ikiye bölünce dağılmamalı. Fazla kuruysa bu noktada biraz su ilave edilebilir.
7. Taze soğanları da içine karıştırıp avuç içinde sıkarak köfteleri şekillendir.
8. Bütün marul yaprakları ve limon dilimleriyle oda sıcaklığında veya soğuk servis et.
