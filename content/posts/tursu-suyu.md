---
title: "Turşu Suyu"
date: 2018-05-01T16:42:00.006-07:00
tags: [Kiler]
---

### Malzemeler

1.2 litre için

- 1 litre su
- 200ml üzüm sirkesi
- 60 gram iyotsuz tuz

### Tarifi

1. Tüm malzemeleri karıştır, kavanozdaki turşu yapılacak sebzelerin üzerine dök, ağzını sıkıca kapat.
2. Turşu 1-2 hafta içinde bile hazır olabilir ama en lezzetli haline 3 ay bekleyince ulaştığını söyleyenler var.

### Notlar

- 1 kilo pancara 10 diş sarımsak, 1 yemek kaşığı tane kimyon, 1,2 litre turşu suyu: Pancarı yemeye uygun büyüklükte parçalara kesip turşu suyunda neredeyse yeneceği yumuşaklığa gelene kadar haşla, sarımsak ve kimyonla su sıcakken kavanoza koy. Böyle yapınca pancarda veya suda canlı bir şey kalmayacağı için içine starter kültürü olarak nohut atmak gerekiyor.
- Sebze ve sıvı ağırlığının toplamının %3'ü kadar tuz eklemek daha mantıklı olabilir. -> hayır, salamuradaki tuz oranı 6 ay sonra bile değişmiyor.
- Turşu suyunu salatalığa kaynar sıcaklıkta dökünce daha kıtır oluyor, ama fermente olması için soğuyunca nohut da koymak lazım. Veya belki kaynar suyla blanchleyip sonra nohut ve soğuk su?

- Sebzelerin suyun içinde kalması için kapağın altına birkaç dal maydanoz sıkıştırılabilir. DAHA İYİSİ: kavanozun üstüne turşu suyu dolu plastik poşet koy.
- Kavanozun dibine bir avuç kuru nohut koymayı tavsiye edenler var, nohuttaki laktik asit bakterileri fermentasyonun hızlı başlamasını sağlıyor.
- Turşuyu kavanozdan her zaman temiz ve kuru bir kaşıkla al. Kirli kaşıkla veya elle almak turşunun erken bozulmasına neden olabilir.
- Turşunun üzerinde bazen oluşan beyaz küf tabakası üzerinden alınıp turşular yine de yenilebilir diyenler var. Başka küfler daha zararlı olabilir.
