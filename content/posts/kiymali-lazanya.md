---
title: "Kıymalı Lazanya"
date: 2020-08-19T09:01:00.008-07:00
tags: [Makarna, Hamur İşi]
---

### Malzemeler

6 porsiyon için

- 750 g kıyma
- 2 soğan, küçük doğranmış
- 2 havuç, küçük doğranmış
- 2 kereviz sapı, küçük doğranmış
- 2 yk domates salçası
- 2 diş sarımsak, küçük doğranmış
- 120 ml şarap
- 700 g domates püresi
- 150 ml kaynar su
- 1 lt süt
- 60 g tereyağı
- 80 g parmesan veya benzeri peynir, rendelenmiş veya küçük doğranmış
- 48 g un
- 500 g kuru lazanya yaprağı

### Tarifi

1. Kıymanın yarısını bir tencerede orta ateşte 1 tk tuzla iyice kızarana kadar kavur.
2. Sebzeleri ekle ve yumuşayana kadar kavur.
3. Salça ve sarımsağı ekleyip kokuları çıkana kadar yaklaşık 1 dakika kavur.
4. Şarabı ekle ve tencerenin dibinde çok az sıvı kalana kadar pişir.
5. Kıymanın kalanını, domates püresini ve 150 ml suyu ekleyip kısık ateşte 2-3 saat pişir.
6. Kıymalı sosun pişmesi bittiğinde tadına bakıp tuz miktarını ayarla. Koyu kıvamlı, biraz sulu bir sos olmalı. Sonra ağzı açık bir şekilde soğumaya bırak, soğurken sıradaki adımları yap.
7. Tereyağında unu rengi değişmeden ama hafif kavruk bir koku gelene kadar orta ateşte kavur.
8. Tereyağı ve unu karıştırarak yavaş yavaş sütü ekle. Topaklanmaması için koyu kıvamdayken iyice karıştır.
9. Sütün tamamını ekledikten sonra kaynamaya gelene kadar orta ateşte karıştırarak pişir. Kaynamaya başladıktan sonra 1-2 dakika daha karıştırarak pişirip ateşten al ve peyniri içine ekle. Ağzı açık bir şekilde soğumaya bırak. Bu beşamel sos koyu olmamalı, sıvı ve akışkan olmalı.

10. Fırını 200°C'ye ısıt.
11. Sosların ikisi de biraz ılıdıktan sonra en alttan başlayarak şu sırayla katmanlar halinde malzemeleri yaklaşık 3 litrelik bir fırın kabına yerleştir: kıymalı sos, lazanya yaprağı, beşamel sos.
12. Lazanyayı fırında üstü hafif kızarana kadar yaklaşık 30 dakika pişir.
13. Fırından çıkarıp 10-15 dakika soğumaya bıraktıktan sonra sıcak servis et.

### Notlar

- En üst katmana bol beşamel sos bırak ve iyice kenarlara dağıtarak dök, pişerken alt katmanlara akıp boşlukları doldursun.
- Kıymalı sosu 50% arttırarak da dene
